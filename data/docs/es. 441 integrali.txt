$$ \int (2x\cdot e^{2x})dx $$
L'integrale dato si può risolvere con il metodo "per parti" del quale si riporta la generica formula risolutiva contenente le generiche funzioni $f'(x)$ e $g(x)$: $\int (f'(x)\cdot g(x))dx=f(x)\cdot g(x)-\int (f(x)\cdot g'(x))dx$. In questo caso si scelga che $f'(x)=e^{2x}$ e $g(x)=2x$, si noti che questa scelta è quella ottimale che rende la risoluzione più semplice in quanto $g(x)$, come si vede nella formula risolutiva, all'interno dell'integrale di risoluzione dovrà essere derivato. Questa derivazione semplificherà i calcoli perché permetterà di avere l'incognita una sola volta all'interno dell'argomento dell'integrale. Si proceda così:
$\int (2x\cdot e^{2x})dx= 2x\cdot \frac{e^{2x}}{2}-\int (2\cdot \frac{e^{2x}}{2})dx=xe^{2x}-\int e^{2x}dx=xe^{2x}-\frac{e^{2x}}{2}+c= e^{2x}(x-\frac{1}{2})+c$
Si noti che $\int e^{2x}dx=\frac{e^{2x}}{2}$ in quanto $D(\frac{e^{2x}}{2})=\frac{e^{2x}}{2}\cdot 2$ perché derivata di funzione composta. Per trovare da subito il risultato dell'integrale è utile porsi la domanda: "quale funzione se derivata restituisce quella all'interno dell'argomento dell'integrale?", si deve ragionare "facendo un passo indietro" rispetto alla funzione da integrare.