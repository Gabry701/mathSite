$$ \int \frac{\sqrt{x}}{x+2}dx $$
Si proceda "per sostituzione" imponendo la variabile $t$ nel seguente modo:$\sqrt{x}=t;x=t^2;dx=2tdt$ Per comodità di calcolo, quindi per risparmiare un integrale di una frazione si eleva prima tutto al quadrato e solo dopo si integra, si noterà l'efficacia di ciò nel corso della soluzione. Si può quindi sostituire $t$:
$ \int\frac{t}{t^2+2}2tdt=2\int\frac{t^2}{t^2+2}dt $
Giunti a questo punto, è utile aggiungere e togliere una stessa quantità al numeratore così da avere in esso il denominatore, così:$ 2\int\frac{t^2+2-2}{t^2+2}dt $
Come si può notare di fatto non si ha cambiato nulla in quanto si è aggiunta e poi tolta la stessa quantità, $+2-2$ è nullo. Ora però si può scindere la frazione in due frazioni su cui sarà più semplice lavorare:
$2\int(\frac{t^2+2}{t^2+2}-\frac{2}{t^2+2})dt=2\int(1-\frac{2}{t^2+2})dt=2(t-\int\frac{2}{t^2+2}dt )+c$
In questo modo una parte dell'argomento dell'integrale è stata presto risolta. Per ciò che ancora rimane al suo interno, come si può intuitivamente osservare, si è vicini all'integrale che resistuisce l'arcotangente. Si ricorda l'integrale indefinito noto di cui si sta parlando:
$ \int \frac{1}{1+x^2}dx = \arctan{x}+c$ poiché $D( \arctan{f(x)})=\frac{f'(x)}{1+f^2(x)}$
Si applicherà questo nell'integrale che si sta risolvendo, dopo essersi ricondotti ad una forma simile che presenti dunque numeratore uguale a $1$, denomitare con un termine al quadrato a cui si somma $1$:
$ 2t-2\cdot 2\int\frac{1}{t^2+2}dt+c= 2t-4\int\frac{1}{2(\frac{t^2}{2}+1)}dt+c=2t-\frac{4}{2}\int \frac{1}{\frac{t^2}{2}+1}dt+c $
Come detto prima però al denominatore si vuole un termine al quadrato, qualsiasi esso sia, quindi non un termine al quadrato diviso qualcosa come si ha ora, bisogna allora "includere" quel $2$ nel quadrato:
$2t-2\int\frac{1}{(\frac{t}{\sqrt{2}})^2+1}dt+c$
Dalla derivata prima citata, a cui bisogna fare riferimento, è chiaro che al numeratore bisogna avere la derivata della funzione al quadrato presente al denominatore. Quindi sarà necessario derivare $\frac{t}{\sqrt{2}}$ che è $\frac{1}{\sqrt{2}}$, quindi:
$ 2t-2\sqrt{2}\int\frac{1}{\sqrt{2}}\frac{1}{(\frac{t}{\sqrt{2}})^2+1}dt+c $
Poiché si è aggiunto il termine $\frac{1}{\sqrt{2}}$ nell'argomento dell'integrale, sarà necessario moltiplicare per il suo reciproco fuori (quindi $\cdot\sqrt{2}$) così da bilanciare tutto avendo di fatto moltiplicato per $1$:
$2t-2\sqrt{2}\arctan({\frac{t}{\sqrt{2}}})+c$
 Quindi si sostituisca $t$:
 $2\sqrt{x}-2\sqrt{2}\arctan({\frac{\sqrt{x}}{\sqrt{2}}})+c$